---
layout: post
category: post
title: Na pivě se starostou  
date: 2019-03-01
author: Miloslava Karfilátová
authorId: miloslava.karfilatova    # uid nekoho z _people
image: posts/pivo.jpg
tags:
  - Juniorská komise
  - Mládež
  - 
---

# nebo spíš sdílení s juniorskou komisí 

Po roce od vzniku konečně první akce kadaňské juniorské komise. 
Sice neoslovila zrovna mladé a technicky nebyla úplně dobře řešená - mikrofon pro příště je určitě lepší řešení, aby se neopakovaly stejné 
dotazy, všichni slyšeli každé téma a akce byla dynamičtější. 

Starosta byl na roztrhání - což je pochopitelné, když ostatní radní své "kompetence" asi tají a nemají veřejné kontakty, tak jak je to obvyklé
třeba na webech jiných měst. **Opakovaně radě navrhujeme, aby zprovoznila nějaké své komunikační kanály**, aby se běžný občan mohl na cokoliv 
zeptat. Například aspoň takový měsíční chat jako mají v sousedním Klášterci.

My jsme si na akci ale s kolegyní aspoň zvládli popovídat s dvěma přítomnými mladými zástupci juniorské komise.

Dozvěděli jsme se o připravované "kadaňské slevové kartě" či jejich plánech v kulturních aktivitách pro mladé. 

Také se prý budou snažit připomínkovat vybavení budovaného **nového skateparku**, ke kterému jsme i my měli námitky - proč se v rozpočtu cca 
6 milionů Kč nepočítá s jeho alespoň jednoduchým zastřešením a osvětelním? - aby mohl být využívám téměř celoročně!   

Dále jsme diskutovali o trošku nezájmu mladých se aktivně společensky zapojovat a způsobech jak je motivovat.
**Je škoda v dnešní svobodné době nevyužít svého práva být slyšet, protože mladí často přináší inovativní řešení** a věříme, že ti starší
s otevřenou myslí jim rádi vyjdou vstříc. 

Doufáme, že brzy juniorská komise zprovozní nějaký svůj mediální nástroj s kontakty a přehledem své práce a možností, které by snad mohly 
ostatní přilákat.

Samozřejmě nabízíme naší podporu nápadům, které by chtěli (nejen) mladí tlumočit prostřednictvím našich zastupitelů.

A nakonec pro lepší informovanost občanů - **kompetence našich radních**:
Jan Losenický - nemovitý majetek města a bytová správa
Stanislav Hakl - životní prostředí
Radek Oswald - zdravotnictví
Zdeněk Hosman - školství a volný čas
Lenka Raadová - sociální oblast
Jan Vaic - bezpečnost a požární ochrana
Michal Voltr - sport, zahraniční spolupráce a doprava
Marcela Trejbal Vlčková - kultura a cestovní ruch
Jiří Kulhánek - všechno ostatní :) - ekonomika, výstavba, regionální rozvoj, územní plánování, MPR, živnostníci...

- kontakty kromě starosty a mmístostarosty bohužel veřejné nejsou - snad brzy budou :) - prozatím nabízíme kdykoliv zprostředkování dotazů.


