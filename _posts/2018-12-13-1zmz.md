---
layout: post
category: post
title: 1. zastupitelstvo města Kadaně
date: 2018-12-13
author: Pavel Miltner
authorId: pavel.miltner    # uid nekoho z _people
image: posts/1ZM.PNG
tags:
  - Zastupitelstvo mesta
  - Hlasovani zastupitelstva
  - Zapis ze zastupitelstva
  - Zaznam 
  - ZM-Kadan
---

# Komentovaný záznam jednání 

První jednání zastupitelstva obsahovalo 37 bodů a my jsme se aktivně vyjádřili k následujícím:

* **Bod 6) Dotace pro nemocnici**   
Nemocnici města samozřejmě považujeme za důležitou, nicméně dotace v posledních 2 letech (cca 20 milionů Kč ročně) několikanásobně převyšují předchozí průměrnou výši (cca 5 mil Kč ročně), a proto jsme se ptali - jestli a kde je jejich strop? 

*Byli jsme ujištěni, že šlo o přechodné období s potřebou větších investic a že pro příští rok se plánuje „jen“ 10 mil Kč.*

* **Bod 8) Dotace na A tým hokeje**
Připomínkovali jsme, že spolek, který žádá dotaci (zvlášť v tomto rozsahu – 3 mil Kč) by měl mít v pořádku zákonné povinnosti (výroční zprávy a účetní závěrky ve spolkovém rejstříku, kde chyběli za poslední 2 roky).

*Spolek má vše napravit.*

Dále je divné poskytovat sportovnímu spolku pro děti a mládež dotaci na činnost A týmu (dospělá reprezentace). 

*Je to prý výjimečně, protože servisní s.r.o. se teprve zakládala (změna vlastníka).*

Zpětně vyvstala ještě další otázka - proč má hokej **úplně jinou dotační smlouvu než ostatní organizace?** 

Sankce jsou zde mnohem nižší a benevolentnější - **5%** než u jiných individuálních dotací.

Pro srovnání - **město podporuje jediné místní jesle částkou 100 tisíc Kč za rok** 
(jde o příspěvek na každodenní celoroční péči o 24 dětí, kdy si organizace sama zajišťuje další náklady ve výši téměř 
2 miliony Kč).
Když se letos poprvé náhodou stalo, že vyúčtování neodevzdali včas (vzhledem k personálním změnám a chybnému předání všech kompetencí), tak dle smlouvy **vrátili městu sankci ve výši 50 %!**

**Jo holt hokej má pro město dlouhodobě evidentně větší prioritu než např. rodiny s nejmenšími dětmi.**

Pro upřesnění - jsme rádi, že je v Kadani zimní stadion pro sportovce i veřejnost a chápeme i místní fanoušky a jejich podporu A týmu. Nicméně by neměla být na úkor jiného, třeba i stovek dalších dětí v jiných sportech - kde je rozpočet dotací pro všechny další sportovní kluby „pouhé“ 2 miliony Kč.

* **Bod 10) Program na dotace sportovním klubům**
Ptali jsme se, jak se sporty stávají preferovanými? …aby mohli žádat dotaci na činnost v rámci programu, které jsou zásadně vyšší (cca 100 tisíc) než jen na jednotlivý projekt (5-40 tis).

*Prý stačí jen požádat - tak všichni ostatní – hurá do toho – rádi pomůžeme.*

Pro srovnání – počty dětských členů současných preferovaných sportů se pohybují od 11! do 160 členů, takže šanci by měl dostat opravdu každý.

* **Bod 28) příspěvek pro skládku Tušimice** 
Ptali jsme se, proč se do Tušimic bude vozit i odpad z Chomutova? 

*Protože majoritní vlastník skládky – firma Marius Pedersen potřebuje maximalizovat zisk?*
Svému minoritnímu akcionáři (město Kadaň) proto nabídl „výhodnou“ smlouvu, kdy za ukládání odpadu jiného subjektu bude městu odváděna určitá částka z každé uložené tuny. 
Asi by na tom nebylo nic špatného, kdyby firma současně nezažádala o povolení zkapacitnění prostoru skládky, kdy plánuje na toto místo uložit do budoucna cca 60 tisíc tun odpadu ročně a to až do roku 2050! 
Státní strategie v oblasti nakládání s odpady je zásadní omezení skládek a skládkování. Proto jsme pro uzavření smlouvy nehlasovaly. 
Zastupitelé smlouvu schválili a s provozovatelem skládky uzavřeli, čímž skládkovací byznys a rozšíření kapacity v podstatě podpořili. 

**My nesouhlasíme s upřednostněním momentálního krátkodobého zisku před snahou již více nezhoršovat životní prostředí v okolí našeho města.** Skládky jsou časovaná bomba a v poslední době se velmi často také stává, že se „samy“ vznítí. Zvláštní, na rozdíl od regulérních spaloven odpadů, které musí plnit mnohonásobně přísnější emisní limity než uhelné elektrárny, toto nekontrolovatelné spalování žádné ekologické organizaci nevadí.

* **Bod 32) odměny zastupitelů**
Podali jsme zásadní stanovisko, že **Piráti jsou proti kumulaci funkcí a naopak o poskytnutí odměn všem členům všech volených orgánů, tedy i nezastupitelům, kteří zde vykonávají stejnou práci.**

* **34) jednací řád zastupitelstva** 
Navrhli jsme jmenné hlasování zastupitelstva + elektronický zápis ke kontrole ověřovatelům 
(dosud byl pouze k nahlédnutí u tajemníka; jde většinou o 50 stránek textu). 

*Měli jsme štěstí - bylo o pár hlasů schváleno.*

* **35) V diskuzi** jsme se věnovali i místní kulturní scéně.


**[Jmenné hlasování z 1. zastupitelstva Kadaň](https://drive.google.com/open?id=1vofemQrGNcrVGneKkquDiOwwJ_vz19pY)**

[Výpis usnesení ze zápisu 1. zastupitelstva Kadaň](http://www.mesto-kadan.cz/obcan/8773/vypis-usneseni-ze-zapisu-z-1-zasedani-zastupitelstva-mesta)

**[Videozáznam z jednání 1. zastupitelstva Kadaň](https://www.youtube.com/watch?v=G7Si0eIUMeU)** 
- v obsahu záznamu naleznete časovou osu komentovaných bodů.

Záznamy z jednání ZM Kadaň jsou pořizovány za účelem zákonného práva informovanosti občanů města. 

Budou upraveny pouze v případě nutné ochrany osobních údajů anonymizací a budou archivovány na tomto webu po dobu funkčního období našich zastupitelů. 

Přítomní účastníci veřejného jednání ZM mají právo na podávání námitek proti takovému zpracování ve smyslu § 21 zákona o ochraně osobních údajů či podání stížnosti u dozorového úřadu. 
*Pokud máte pocit, že je na záznamu něco, co by tam být nemělo - napište nám na naše kontakty, děkujeme.*

