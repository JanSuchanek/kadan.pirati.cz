---
layout: post
category: post
title: Kontrolní den stavby skateparku   
date: 2019-06-06
author: Hana Vodrážková
authorId: hana.vodrazkova    # uid nekoho z _people
image: posts/skate.jpg
tags:
  - Skatepark
  - Stavební zakazka
  - Pripomínka
  - Kontrolni den
---

# Připomínkování provozu i vybavení 


Nově jsme si v tomto volebním období vyjednali informovanost a přístup na realizované stavby města.

Navštívila jsem tedy skatepark, kolem kterého jsem se angažovala již před 5 lety, kdy skupina mladých sportovců žádala město o řešení tragického stavu tohoto volnočasového zázemí. 

Trvalo to přes různá jednání a technické problémy dlouho, ale snad se již v červenci další generace mladých dočká adekvátního sportoviště. Ikdyž **nechat uplynout skoro celý prázdninový měsíc (po dokončení stavby) než se najde termín pro slavnostní otevření**
je také smutný přístup.

Jako již v minulosti jsem znovu připomínkovala provozní dobu, která byla původně zvolena od října do dubna pouze do 17 hodin.
Věřím, že námitka i ve srovnání s dalšími "dětskými" hřišti v Kadani bude vyslyšena a že se tedy snad mladí dočkají prodloužení
alespoň do 18 hodin. V létě je provoz plánovaný až do 21 hodin. Otvírat se hřiště bude ve 12 hodin.

Pokud máte další připomínky, obracejte se na odbor výstavby.

Co bohužel není dořešeno je osvětlení a "lehké" zastřešení prostoru, aby mohl být provoz celoroční, což by si takto významná 
téměř 7 milionová investice určitě zasloužila. 
 


 
