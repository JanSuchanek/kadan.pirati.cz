---
layout: post
category: post
title: Kontrolní den stavby spolkového domu   
date: 2019-10-10
author: Hana Vodrážková
authorId: hana.vodrazkova    # uid nekoho z _people
image: posts/722.jpg
tags:
  - Spolkovy dum
  - Stavební zakazka
  - Kontrolni den
---

# jak pokračuje stavba a co bude uvnitř? 


Byla jsem se podívat na jedné z větších staveb letošního roku, tzv. spolkový dům č.p. 722 v Dvořákově ulici.

Název "spolkový" mi přijde zavádějící, protože většina prostor připadne ZuŠ, což je příspěvková organizace města :), ale budiž, 
třeba nás budoucí využití překvapí.

Jak jsem se zajímala již při první veřejné informaci, zaplnění domu bylo naplánované již předem z potřebnosti nových prostorů 
pro ZUŠ a muzeum (pouze depozitář v suterénu).
Budou zde ale opravdu mít zázemí 2 spolky - Klub přátel města Kadaně - Hraničáři (kteří o svou "Bažinu" přišli téměř ze dne na den již před několika lety
(kdy jí město prodalo soukromníkovi a dodnes jsou stísněni v suterénu 5. ZŠ) a divadlo Navenek (pana místostarosty :).

Po prohlídce plánů i místa jsem zjistila, že jsou zde stále nevyužité prostory v 2. podlaží, o kterých se zatím mlčí. 
Škoda, že hned na začátku nebyly osloveny všechny spolky, zda a jak by si využití případných nových prostor představovaly.

Průběh kontrolního dne, který se koná každý týden probíhal v duchu dolaďování praktických věcí budoucího provozu i s přítomnou paní ředitelkou ZUŠ.
Jednalo se například o zajištění vstupu všem potřebným přes postranní výtah či rozvody datových sítí pro jednotlivé uživatele v místostech apod.

Přestěhování tanečního, kreativního a divadelního oboru ZUŠ blíže do centra města bude určitě pro žáky (a jejich rodiče) přínosem
a věřím, že i kromě Divadla Navenek budou moct také ostatní spolky alespoň příležitostně využít prostory jak menšího divadelního sálku,
tak třeba školíví místnosti apod. 

Doufejme jen, že se stavba ještě více neprodraží, protože už na začátku ji provázelo podivné odstoupení dodavatele (původně fa Perout) a tedy 
prodloužení termínu realizace a bohužel i zvýšení ceny (fa Petrom).

 
