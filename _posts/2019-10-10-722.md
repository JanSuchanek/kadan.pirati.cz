---
layout: post
category: post
title: Kontrolní den stavby spolkového domu   
date: 2019-10-10
author: Hana Vodrážková
authorId: hana.vodrazkova    # uid nekoho z _people
image: posts/722.jpg
tags:
  - Spolkovy dum
  - Stavební zakazka
  - Kontrolni den
---

# jak pokračuje stavba a co bude uvnitř? 


Byla jsem se podívat na jedné z velkých stavebních zakázek letošního roku, tzv. spolkový dům č.p. 722 v Dvořákově ulici.

Název "spolkový" je zavádějící, protože **většina prostor připadne ZuŠ**, což je příspěvková organizace města, která bude hlavní nájemcem, ale budiž, třeba nás budoucí využití překvapí.

Jak jsem se zajímala již při první veřejné informaci, zaplnění domu bylo naplánované předem z potřebnosti nových prostorů 
pro ZUŠ (taneční, divadelní a kreativní obor) a muzeum (pouze depozitář v suterénu).

Budou zde ale opravdu mít zázemí 2 spolky - Klub přátel města Kadaně - Hraničáři (kteří o svou "Bažinu" přišli téměř ze dne na den již před několika lety (kdy jí město místo "nákladné" opravy prodalo soukromníkovi a oni jsou dodnes stísněni v nevyhovujících prostorách - suterénu 5. ZŠ) a divadlo Navenek (pana místostarosty).

Po prohlídce plánů i místa jsem zjistila, že jsou zde zajímavé prostory (divadelní sálek či školícíc místnost), které by snad bylo možné využít příležitostně i pro jiné subjekty (školky na besídky, kluby na semináře apod.). 
**Škoda, že hned na začátku nebyli osloveni všechni, zda a jak by si využití domu představovali** nebo zda také nemají nějaké potřeby.

Průběh kontrolního dne, který se koná každý týden probíhal v duchu dolaďování praktických věcí budoucího provozu i s přítomnou paní ředitelkou ZUŠ.
Jednalo se například o zajištění veřejného vstupu přes postranní výtah či rozvody datových sítí pro jednotlivé uživatele v místostech apod.

*Přestěhování většiny ZUŠ blíže do centra města (s možností parkování) bude určitě pro žáky (a jejich rodiče) přínosem a věřím, že i budoucí využití domu bude dostupné všem.* 

Doufejme jen, že se stavba ještě více neprodraží, protože už od počátku ji provází podivný výběr dodavatele, kdy nejlevnější FRK - 31,2 mil Kč  nekomunikoval, 2. HP STAV 35,46 mil Kč odstoupil z důvodu neposkytnutí jistiny, takže nakonec realizuje zase PETROM za 36,41 mil Kč (s měsíční fakturací) a vícepráce se už také objevily.

 
