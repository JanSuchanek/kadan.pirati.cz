---
layout: post
category: post
title: Nemůžeme navrhovat body do zastupitelstva!?
date: 2019-04-15
author: Jana Hladová
authorId: jana.hladova    # uid nekoho z _people
image: posts/3zm.png
tags:
  - Navrhy opozice
  - Hlasovani zastupitelstva
  - Zapis ze zastupitelstva
  - Videozaznam jednani zastupitelstva
  - Body do zastupitelstva
---

# Většinovým vetem všechno smetem :(


Na konci března se konalo třetí zasedání zastupitelstva. 
Připravili jsme na jednání několik bodů, které jsme považovali za důležité projednat na tomto plénu. 
Za nejdůležitější z nich považujeme pořizování videozáznamu z jednání zastupitelů a jeho zpřístupnění občanům na webových stránkách města a návrh týkající se zásadního omezení používání jednorázových plastových obalů při kulturních akcích na území města. 
**Ani jeden ze čtyř našich bodů nebyl na program jednání zařazen nebyl, ač jsme vše poslali v dostatečném předstihu a řádně.**

Bohužel v Kadani se praktikuje nestandardní postup, kdy body na jednání zastupitelstva nejdříve musí schválit rada města. 
Nestandardní je to v několika ohledech. 
Tak předně **právo navrhovat body k projednání má ze zákona o obcích a i podle jednacího řádu, každý zastupitel.**
Pravomoc k rozhodnutí, zda bude bod projednán či nikoliv má jen a pouze plénum zastupitelů. 
Proto standartní a demokratický postup je, že na jednání se zařadí veškeré body – ty které připravila Rada města i ostatní, navržené zastupiteli. Na začátku zasedání při schvalování programu mají zastupitelé možnost v rámci hlasování o programu vyjádřit své připomínky, případně si odhlasovat změnu programu. 
Naše námitka proti současnému postupu vedení města byla vypořádána tak, že můžeme bod navrhnout na začátku zasedání při schvalování programu jednání. 
V takovém případě se ale **zastupitelé nemají možnost seznámit se všemi informacemi týkajícími se daného bodu** tak, jak by to bylo možné v případě řádného zařazení bodu do programu schůze a zaslání podkladů všem v předstihu, aby si vše mohli prostudovat a připravit se na případnou diskusi.

A to je další zajímavý postřeh z posledního jednání. Některé zastupitele diskutování vyloženě obtěžuje až tak, že si neodpustili poznámku o exhibicionismu po diskusi toužících kolegů. 
Ráda bych v této souvislosti připomněla, že **pokud někam patří diskuse, tak na zastupitelstvo. A pokud má někdo diskutovat tak zastupitelé. A vše má probíhat transparentně za účasti veřejnosti ať již přímo fyzicky v sále, nebo u on-line přenosu doma.**
A pokud byl někdo zvyklý, že si přišel na zastupitelstvo „odsedět“ svých 40 minut s tím, že se vším souhlasí a nemá žádný jiný návrh, nápad, zlepšení, tak je asi načase si zvykat na to, že noví zastupitelé protinávrhy mají a je nutné o nich diskutovat.

S tím souvisí další událost z posledního jednání. Náš **unikátní hlasovací systém**.
Oceňujeme iniciativu všech, kteří se podíleli na realizaci včetně nápadu s QR kódy. 
Nicméně v mediálních ohlasech úplně zaniklo, že hlavním důvodem k pořízení tohoto systému byla **právě aktivita nových zastupitelů**
(hlavně z řad Pirátů a ANO), kteří aktivně vznášejí protinávrhy a vyvolávají nad nimi diskusi.   
*Dokud totiž probíhalo hlasování o předem dohodnutých bodech (na Radě města) a nebyli protinávrhy, les rukou pro a proti byl předem odhadnutelný a téměř standardní. 
S novými návrhy se hlasování stalo značně nepřehledné, zvláště pokud někteří hlasovali ne podle politické příslušnosti, ale podle svého nejlepšího vědomí a svědomí – třeba pro protinávrh tzv. opozice. 
Chaos, jaký to vyvolalo, je ostatně krásně zachycen na záznamu z [únorového zasedání zastupitelstva (př. 40,5 či 50. a 54. minuta)](https://www.youtube.com/watch?v=KamlYnQy-7Y) 
Pan tajemník se při počítání opravdu zapotil a nejednou bylo hlasování zmatečné a muselo se opakovat.* 

Březnové zasedání tedy již bylo o mnoho klidnější, ale **pořád chybí důstojný zasedací pořádek**,
*sedět zády ke kolegům zastupitelům a k veřejnosti a při každém vystoupení muset povstat a obrátit se k ostatním, není úplně praktické* a **mikrofony pro každého řečníka**, aby všichni byli dobře slyšet a klasická hlasovací zařízení (v hodnotě už i 150 tisíc - investice na min. 10 let) mají i **další funkce pro zlepšení administrativy města** - např. výstupy usnesení, kompatibilitu se spisovou službou ....nelze tedy srovnávat nesrovnatelné.

Výstupy z nového hlasování také nejsou komplexní, proto pro vás stále zpracováváme náš přehled.
**[Jmenné hlasování z 3. zastupitelstva Kadaň]**

[Výpis usnesení ze zápisu 3. zastupitelstva Kadaň](http://www.mesto-kadan.cz/obcan/)

**[Videozáznam z 3. jednání zastupitelstva Kadaň](https://www.youtube.com/watch?v=kP8hLFUK0a8)** 

