---
layout: post
category: post
title: Záře nad Tušimicemi  
date: 2020-01-22
author: Jana Hladová
authorId: jana.hladova    # uid nekoho z _people
image: posts/tusimice.jpg
tags:
  - Svetelny smog
  - Klima
  - Pirati

---

# Rajčata nebo život!? :)

Také jste si všimli během lednových nocí zvlášť intenzivní záře vycházející z míst, kde stojí Tušimická elektrárna? 

Vězte, že my také a zajímala nás příčina (snímek z 22.1. 2020 v 5:45 h). 

V poslední době se začíná mluvit o tzv. **světelném smogu**, který má negativní dopady nejen na zdraví lidí, ale též například na faunu, 
která nás obklopuje. Nejen že může být příčinou **dezorientace tažného ptactva**, ale má velký podíl na **nadměrném úhynu nočních druhů hmyzu.** 

Člověku pak takové nadměrné svícení může způsobit **poruchy spánku a tzv. cirkadiánního rytmu** (přirozeného vnímání dne a noci).  

Zajímali jsme se tedy co je zdrojem tohoto nadměrného světelného záření. 

V blízkosti areálu elektrárny, byly v nedávné době uvedeny do **zkušebního provozu velkokapacitní skleníky na pěstování rajčat.** 
Dle informací ze stavebního úřadu v Kadani, byl **součástí projektové dokumentace též systém zastínění** v nočních hodinách, 
tak aby světlo nebylo zdrojem světelného znečištění. 
V případě zkušebního provozu se tedy dají jisté výpadky tohoto systému tolerovat, nicméně nemělo by se to stát pravidlem. 

Zkušební provoz zařízení, může trvat dle slov úředníků stavebního úřadu i několik měsíců, ne-li rok. 

To však neznamená, že situace zachycená na snímku je standardní. 

Je více než žádoucí aby majitel tohoto zařízení dodržoval podmínky stanovené ve stavebním povolení i při zkušebním provozu.

**Budeme celou situaci monitorovat a dodržování podmínek kontrolovat.**

