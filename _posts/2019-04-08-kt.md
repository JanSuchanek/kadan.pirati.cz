---
layout: post
category: post
title: Den otevřených dvěří pro zastupitele v Kabelové televizi Kadaň   
date: 2019-04-08
author: Hana Vodrážková
authorId: hana.vodrazkova    # uid nekoho z _people
image: posts/kt.jpg
tags:
  - Kabelová televize Kadaň
  - Zastupitelé
  - Městské firmy
  - 
---

# Jak se daří městské společnosti? 


Den otevřených dvěří v Technických službách jsme při prázdninovém termínu nestihli, takže jsme rádi navštívili hned další společnost, která se představovala zastupitelům.

Pracovníci pro nás měli přehledně zpracované prezentace o celém vývoji organizace a jejích službách i později začleněného kina a provedli nás i celým zázemím. Jejich činnost jsme tedy poznali blíže než z pozice klientů či návštěvníků a **oceňujeme, že se jim daří.**

Jde o městskou obchodní společnost, která je vytvořena za účelem zisku, a proto jsem se také zajímala, **jak se se ziskem dále nakládá?** (každoročně jde i přes rozsáhlé investice o cca 4 mil Kč). Bohužel zatím nemáme k dispozici žádné podklady (zápisy z valných hromad či dozorčích rad), z kterých bychom to vyčetli. 

Pan Voltr - předseda předsavenstva mi odpověděl, že zisk se stále investuje. Na můj dotaz, proč tedy nedávno podepsal smlouvu na termínovaný vklad za 12 milionů Kč dále odpověděl, že investice plánují na více let, takže část peněz mají k dispozici na účtech a část se rozhodli takto zhodnotit. 

Otázkou zůstává proč tento krok nebyl učiněn již dříve, protože při takto velké částce lze za rok získat cca 250 tisíc Kč.
S další otázkou proč se zisk nevrací částečně i zpět do města, které by ho mohlo využít na další potřeby pro občany, mě také pak předseda odkázal jinam - na radu města (jejímž je členem). Tak se tedy budeme ptát dále.
 


 
