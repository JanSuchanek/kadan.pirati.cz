---
layout: post
category: post
title: Chceme tu motýle? Babišku premiér určitě NE  
date: 2019-06-14
author: Jana Hladová
authorId: jana.hladova    # uid nekoho z _people
image: posts/demokracie.jpg
tags:
  - antibabiš
  - demokracie
  - Pirati
  - stret zájmu
  - Ceska republika
---

# Všechno zlé je k něčemu dobré 

Toto motto mám velmi ráda. 
Hlavně proto, že má osobní zkušenost, s jeho pravdivostí je dosti bohatá. 
Vše dobré, co se nám v životě stane, nás totiž nenutí zamyslet se nad tím, proč nás to štěstí potkalo, bereme to jako samozřejmost.  
Pokud se nám ale přihodí něco nemilého, nepříjemného nebo snad dokonce tragického, okamžitě nás napadne otázka: „Proč já?“, „Proč teď?“ „Proč takhle?“. 
A to zákonitě ve většině případů (doufám) vede k jisté sebereflexi, která je pro zabránění dalších nepříjemností a tragédií nutná.  

Ale proč o tom píši.
Jistě jste zaznamenali [protesty](https://www.youtube.com/watch?v=WilF6drX-X4) proti stylu vedení naší země premiérem Babišem (celorepublikově organizuje spolek [Milion chvilek](https://www.milionchvilek.cz)).  
Protestujících přibývá až tak, že se začínají srovnávat s listopadem 89´. Ač jsem jedním z těch, kteří se k nim připojují, 
v osobě Babiše vidím pro náš národ velkou výzvu, které nám bylo nesmírně zapotřebí. 

Jeho neustálé ohýbání všech zákonných předpisů, které by měli omezit jeho vliv a propojení podnikatelských aktivit s působením v pozici premiéra, 
jeho neustálé kňučení a stěžování si na neustálou kampaň (nejdřív opozice, pak některých odvážných úřadů a institucí a nakonec i Evropské komise) 
a hlavně velmi trapná a sebestředností čišící ignorace protestů, nás prostě zkouší z připravenosti bránit vydobitou  demokracii a z trpělivosti, 
kterou s politiky máme. 
Zda jsme již na pomyslném dnu, nevím, ale každopádně **jsme stále silnější a odhodlanější s tím něco dělat – a to je neskutečně dobrá zpráva!** 
Ukazujeme, že si uvědomujeme, že demokracie není jen o svobodě a právech, ale též o zodpovědnosti a povinnostech.  

**A pokud toto nectí lidé, kteří nám chtějí vládnout, je na nás jim dát jasně najevo, že si to nenecháme líbit. 
Že náš hlas neutichl odevzdáním ve volbách a jsme připraveni ho kdykoliv použít znovu.** 

Věřím, že mezi voliči AB je mnoho slušných a rozumných lidí, kteří mu uvěřili, že pro nás chce „lepší Česko“. 
Věřím také, že vlivem posledních událostí a tíhou důkazů o tom, že to byl jen chytrý marketingový trik (a to se musí AB nechat, to mu jde excelentně), 
dospějí k závěru, že jediným jeho zájmem je moc a sobecké osobní zájmy. Tak sobecké, že si neváhá vzít Českou republiku jako rukojmí ve svém střetu s evropskými auditory. 

Bude těžké si přiznat, jak moc se někteří zmýlili, ale věřím v náš národ a v jeho sebereflexi. 
**Držme si palce a pojďme v těchto zásadních a osudových momentech držet při sobě.**
