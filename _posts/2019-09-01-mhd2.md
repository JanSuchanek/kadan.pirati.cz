---
layout: post
category: post
title: Městský autobus - výsledky    
date: 2019-09-01
author: Miloslava Karfilátová
authorId: miloslava.karfilatova    # uid nekoho z _people
image: posts/mhd2.PNG
tags:
  - Mestsky autobus
  - MHD
  - Jizdni rad
  - Mesto Kadan
  - MAD
  - Vysledky
  
---

# předáváme k jednání do rady města 

Děkujeme tímto všem, kdo se zúčastnili naší ankety na téma: „Jak jste spokojeni s MAD v Kadani“.

Naše stránky v době zveřejnění ankety navštívilo 961 osob a dotazník byl otevřen 277 osobami, úspěšně ho vyplnilo 175 osob (102 nevyplnilo),
zdá se, že se jedná o téma, které Vás zajímá. 

**A co jsme zjistili?** 

Například, že pouze 27% respondentů jezdí pravidelně MAD a je s ní spokojeno. 

Co nás překvapilo, že zhruba stejně velká skupina cca 25% ještě nikdy MAD v Kadani nepoužilo. 

Zbylých zhruba 50% MAD používá málo, protože nevyhovují trasy (14,9 %) a časy spojů (33%).

Většina respondentů (cca 70%) je spokojena s cenou jízdného, a to jak jednotlivého, tak měsíčního.

Lidé by ale uvítali, kdyby MAD jezdila  i později večer. Nejvíc respondentů (38%) uvedlo poslední linku ve 22.00 h, zhruba stejná skupina respondentů (37%) by uvítalo prodloužení alespoň do 20.00 h. Menší skupina b uvítala poslední spoj ve 23.00 h.

Nejzajímavější, i když ne příliš překvapující jsou odpovědi na poslední otázku, tedy, **kam ještě by MAD mělo zajíždět.** 

Naprostou převahu měly nové čtvrti – Královský Vrch, Vinohrady ale i Strážiště, stejně tak vzdálenější jako Prunéřov. 
Málo zajištěné se zdá obyvatelům i širší centrum, tedy sídliště A a ulice u řeky nebo vzdálenější části – v Kasárnách, Polní ulice.

**[Kompletní výsledky ankety](https://drive.google.com/open?id=1gK4DNGMgGkuDDbPNWmA8CwOPoIgs0iCp)** jsme předali vedení města – konkrétně panu starostovi a místostarostovi, který přislíbil požadavky občanů
projednat na nejbližší Radě města v září, tak aby případné změny mohly být uskutečněny od 1.1.2020.

*Zjišťování názorů obyvatel Kadaně nás baví, proto toto určitě nebyla poslední anketa.*
Pokud máte nápad, na jaké téma by ta příští měla být, nebojte se nám napsat email na adresu: piratikadan@gmail.com  


