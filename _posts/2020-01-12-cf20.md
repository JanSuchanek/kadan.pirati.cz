---
layout: post
category: post
title: Celostátní Pirátské fórum    
date: 2020-01-12
author: Miloslava Karfilátová
authorId: miloslava.karfilatova    # uid nekoho z _people
image: posts/cf20.jpg
tags:
  - Celostatni forum
  - Ostrava
  - Krajsky tym
  - Karika
  - Predseda
  
---

# Ostrava 2020 

Letos jsme sice na CF do Ostravy nejeli! Ale přesto byli při tom!
Proč? Měli jsme k tomu hned několik důvodů. Jednak jsme měli v průběhu předchozího týdne dost napilno s jinými pirátskými aktivitami. 
Jana Hladová absolvovala schůzku Kontrolního výboru, Míla Karfilátová se zúčastnila Bytové komise. Hana Vodrážková a Jana Hladová zároveň 
odpovídaly na dotazy v rámci primárních voleb na 5.-9. místo na Pirátské kandidátce do Krajských voleb 2020. 

To ale neznamená, že by nás CF nezajímalo. Naopak! Jenže, když jste Pirát, tak můžete sledovat on-line přenos a hlasovat z domova. 
A přesně to jsme také udělali, využili jsme možností „být u toho“, podílet se na dění. 
Hlavně jsme si nenechali ujít volbu předsedy a potěšila nás výhra Ivana Bartoše i kavalírské gesto Vojty Pikala, který po výsledcích prvního kola, jak sám
nazval "o třídu", odstoupil z 2. kola v zájmu zkrácení hlasování pro všechny. 

Potěšilo nás, že Olga Richterová obhájila místo 1. místopředsedkyně a Vojta Pikal se stal 2. místopředsedou.

Nejvíc jsme se ale těšili na vystoupení lídrů do Krajských voleb 2020 z jednotlivých krajů. 
Karel Karika, který byl na konci roku ústeckým Krajským Fórem na tuto pozici zvolen, odvádí dlouhodobě výbornou práci v oblasti sociální
pomoci, vaří jídlo pro potřebné, je také organizátorem Milionu Chvilek pro Ústecký kraj atd. 

Na CF pronesl pěknou řeč a rozhodně se mezi ostatními lídry neztratil. Jeho: „Jsem hrdý Rom!“ mi bude ještě dlouho znít v uších. 
A zřejmě nejen mně, viz několik ohlasů na CF 2020 v tisku - viz níže.

A jako bonus přikládáme fotku Karla Kariky a několika členů z Ústeckého kraje, kteří do Ostravy jeli a v době focení byli k dispozici. 
Zleva: Jiří Baudiš, Kateřina Stojanová, Vladimír Vlach, Karel Karika, Lukáš Ryšavý, Jan Kunc, František Navrkal, Linda Berchinová.

Velké poděkování patří organizátorům za výborný přenos, díky kterému jsme se cítili, jako bychom tam byli. 

*[Názory - Aktualne.cz](https://nazory.aktualne.cz/komentare/pirati-nezpaprdovateli-nabizeji-nadeji
/r~2b59b782356111eaac60ac1f6b220ee8/?fbclid=IwAR3myB9dEw_BGn4AD19m0X20VZkuFRiwUROpXIuPiJF0NljrO94J7zGU1ZQ)* 

*[Zprávy - Aktualne.cz](https://zpravy.aktualne.cz/pirati-s-bartosem-v-cele-jsou-porad-jeste-mladi-a-odlisni-al/
r~46daeb9834c111ea84260cc47ab5f122/?fbclid=IwAR32RJbp4wTfV4_3Sq64WLLaUU7OX95OIzjedWWQF7gVAgKGJ9DVOnA-Kf4)* 
