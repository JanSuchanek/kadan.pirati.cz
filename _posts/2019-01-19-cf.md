---
layout: post
category: post
title: Účast na celostátním fóru Pirátů v Táboře  
date: 2019-01-19
author: Miloslava Karfilátová
authorId: miloslava.karfilatova    # uid nekoho z _people
image: posts/cf19.jpg
tags:
  - CF 2019
  - celostátní fórum
  - Piráti
  - sdílení zkušeností
---

# Jsme na jedné velké lodi 

Ve dnech 19. a 20. 1.2019 se konalo v Táboře v hotelu Palcát Celostátní fórum Pirátské strany. Z Kadaně jsme na toto fórum delegovali 3 účastnice – Hanu Vodrážkovou, Janu Hladovou a Mílu Karfilátovou. 
Atmosféra v hotelu Palcát byla velmi přátelská a celá akce byla velmi dobře zorganizovaná, což byla jistě velká práce při účasti téměř 500 lidí. Každý účastník dostal u vchodu jmenovku, identifikační pásku na ruku s barevným označením, zda jde o člena či hosta a desky s programem.

Hlavním bodem programu prvního dne bylo představování a „grilování“ kandidátů na pozici lídra a pořadí prvních 5 kandidátů voleb do Evropského parlamentu, které se budou konat v květnu 2019. Grilování představuje řízený rozhovor s kandidáty, který vedla Olga Richterová. Potom následovala dvoukolová volba lídra a dvoukolové volby pořadí pro prvních 5 kandidátů. Přestože zúčastnit CF se mohli jak členové, tak příznivci či hosté, volit mohli pouze členové Pirátské strany. Volba probíhala elektronicky, takže mohli volit i členové, kteří nebyli přímo přítomni. Volbu jim usnadnilo to, že celé CP bylo živě přenášeno.
Byly jsme svědky dramatické volby lídra, kdy se do druhého kola potřebným počtem hlasů dostal Mikuláš Peksa a Marcel Kolaja. Ve druhém kole byl nakonec zvolen lídrem Marcel Kolaja. Navržené kandidáty na další místa, jejich představení a  pořadí najdete na stránkách Pirati.cz.

Dalším bodem programu byly prezentace činnosti za minulý rok, výsledky komunálních voleb a strategie na další období 3 největších měst – Prahy, Brna a Ostravy, kde nás velmi bavila prezentace Pirátora Zdeňka Hřiba.
Večer byl zakončen neformálním setkáním skupiny Pirátky na palubě či Komentovaným pohovorem s poslanci a After party v diskotéce hotelu.

Na druhý den byly zorganizovány workshopy na téma – sociální práce, elektronizace měst, životní prostředí, manželství pro všechny a další. Poctivě jsme se zúčastnily maximálního počtu workshopů a bylo to velmi zajímavé, jen by možná tak náročná témata zasloužila každé více času.
Z CF jsme si odvezly hodně zážitků, setkání s důležitými osobami strany, kontaktů na nové lidi a předmětů s pirátskou tematikou.
Už teď se těšíme na CF 2020 v Ostravě. Pojedete s námi?


[Fotoreportáž z CF 2019](https://www.facebook.com/search/str/fotomomentky+cf+2019/stories-keyword/stories-public?esd=eyJlc2lkIjoiUzpfSTYxNjUxMjU2ODQ0MjA0MDoyMDg5MjI1NDY3ODM3NDAyIiwicHNpZCI6eyI2MTY1MTI1Njg0NDIwNDA6MjA4OTIyNTQ2NzgzNzQwMiI6IlV6cGZTVFl4TmpVeE1qVTJPRFEwTWpBME1Eb3lNRGc1TWpJMU5EWTNPRE0zTkRBeSJ9LCJjcmN0IjoidGV4dCIsImNzaWQiOiI3YjM1Zjg3N2U2MWZmZjcyNzZkMzkyZmY5NzI4ZjdiNyJ9)

[Fotoreportáž z workshopů](https://www.facebook.com/piratskelisty/photos/ms.c.eJw9kNmNBFEIAzNaAeZy~;omtGubxWzKFwYQubFXJhpf~_2QLJQoi6PQAboPmAhYtmUR7wHAcugdgR3AgX8LaMo3UdKsWvhzn1BzowwPgDLHXRSPc30l5waj7A6II3~_aQNTELjJazH0XUOfKBh54h14BLcYg901jdS3g~_oTyIP9Gwpe1uI~;HqI2hWTLXYjOU2l487PPT~_v~_ibsEp27hdcjRgrcx8YBOQf3hXYfk~_khdwsx18LvWs6TJfwf37pxBA~-~-.bps.a.2094097797350169/2094098110683471/?type=3&theater)

