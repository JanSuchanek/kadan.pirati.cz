---
layout: post
category: post
title: Podporujeme Iniciativu Chceme změnu     
date: 2019-06-29
author: Miloslava Karfilátová
authorId: miloslava.karfilatova    # uid nekoho z _people
image: posts/kelimky.png
tags:
  - Vysmate leto
  - Dost bylo plastu
  - vratne kelimky
  - Mesto Kadan
  - SASME
  
---

# aneb zpráva o kadaňské nemocnici zevnitř  

Sešli jsme se se zástupci sester a zdravotnického personálu z Nemocnice v Kadani. 
Tito zaměstnanci už od března bojují za zlepšení pracovních a platových podmínek v rámci [Iniciativy](https://www.facebook.com/IniciativaSester/?ref=search&__tn__=%2Cd%2CP-R&eid=ARA8nTbXLUAxZ5oH0Ba0IH-3zOcMxuRH2puHEy_UZYggpg26TBLn7BIa1z8bHXLTWmzPf4SrwHNKul1W)
(pod různými názvy), která probíhá v nemocnicích v celé ČR. 

Co zdravotníky nejvíc trápí? 
Především je to **nižší platové ohodnocení v kadaňské nemocnici, než je hodnocení v okolí, dokonce pod tabulkami, které schválilo MZČR,** což dokazuje tabulka výše.
 
Je z ní zřejmé, že sestry s mnohaletou praxí berou stejný plat, jako nově nastupující, což se jim pochopitelně nelíbí. 
Navíc je to v rozporu s celostátní politikou odměňování MZČR.
Dalším problémem v Nemocnici Kadaň je vysoká fluktuace zdravotnického personálu, nutnost často zaučovat nové zaměstnance, aniž by stálí pracovníci dostali nějaké ohodnocení za toto zaučování, které je pro ně při zvládání běžné práce velmi náročné.

Nedostatek sester řeší vedení nemocnice nabíráním zaměstnanců na DPP z jiných nemocnic, kdy tyto **„brigádnice“ berou vyšší hodinovou odměnu, než stálí zaměstnanci.** Přičemž kvalita práce brigádníka, jeho vztah ke kadaňské nemocnici i pacientům je jinde, než u stálého, zkušeného personálu. 

Zdravotníci z Nemocnice Kadaň se snažili domluvit na sjednání nápravy s ředitelem nemocnice, obrátili se na Odborovou organizaci Nemocnice Kadaň, sešli se se starostou města Jiřím Kulhánkem - bez výsledku.

Obrátili se i na naše zastupitelky, aby otevřely tento problém na podzimním jednání zastupitelstva. 

Obdivujeme úsilí sester, s jakým bojují za svoje práva i dobu, po jakou to při své náročné práci vydržely.

**Chceme kvalitní péči v naší nemocnici, což můžou zajistit jen kvalitní a spokojení zaměstnanci.** 
Stojíme proto za našimi sestrami a zdravotníky a uděláme maximum, co půjde, aby se začalo hledat řešení.

