---
layout: post
category: post
title: Úvodní zastupitelstvo města Kadaně  
date: 2018-11-01
author: Hana Vodrážková
authorId: hana.vodrazkova    # uid nekoho z _people
image: posts/0zm.jpg
tags:
  - Zastupitelstvo města
  - Kadaň
  - Piráti
---

# Pohled z první řady :) 

Po oficiálním začátku zastupitelstvo pod nadvládou vítězné ODS schválilo své návrhy na radní. Bohužel při složení 6 pedagogů z 9 členů bez jasného vymezení svých kompetencí nás radní nepřesvědčili, že město má kompetentní zástupce na pokrytí všech strategických oblastí svého rozvoje. Tím samozřejmě neupíráme „stabilním“ členům letité zkušenosti ze správy města.
Nechápeme však důvody odmítnutí spolupráce v radě s naší odbornicí na oblast životního prostředí, při opakovaně deklarovaném tvrzení starosty, že přímá komunikace je lepší než dopisování. 
Takto jsme tedy bohužel postaveni do role „řadových“ zastupitelů s nutností každoměsíčního doptávání na detailní jednání radních a nástroj interpelací, který tedy hodláme aktivně využívat.

Když pomineme slušnost alespoň zdání povolebního vyjednávání, které v Kadani bohužel napříč demokratickými stranami neprobíhalo, přestože starosta ohodnotil (nejen) náš volební program kladně, je s podivem, že v radě zasedne 1 člen ČSSD, které občané jasně vyjádřili ve volbách své NE.
Právo většiny (ODS) přece není dotčeno (nebo ohroženo?) transparentním a konstruktivním jednáním ve prospěch města.
Výsledek? Alespoň jsme vyzvali nově zvolené radní, aby se představili a informovali občany o jejich kompetencích či oblastech práce v radě (uspokojivost jak u koho :), což jste mohli vidět a (snad i) slyšet v našem 1. živém přenosu ze zastupitelstva na naší fb stránce.

[Nová rada města Kadaň](http://www.mesto-kadan.cz/podsekce-5/rada-mesta/) 
