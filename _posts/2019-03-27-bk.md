---
layout: post
category: post
title: Jak se rozdělují byty v Kadani?  
date: 2019-03-27
author: Miloslava Karfilátová
authorId: miloslava.karfilatova    # uid nekoho z _people
image: posts/byty.jpg
tags:
  - Bytova komise
  - Pirati
  - Byty v Kadani
---

# Zpráva z bytové komise 

Dne 27. 3. 2019 se jako každý měsíc konala bytová komise (BK).
Od minule přibyl počet žádostí o byt o 2 na 69.
Komise byla informovaná o převzetí 2 ze 3 přidělených bytů, předání třetího se chystá. 
Komise navrhla schválit prodloužení 38 smluv na dobu určitou, vzhledem k tomu, že nájemníci řádně platí
nájem a nejsou u nich zaznamenány ani jiné problémy.

*Projednávalo se přidělení sociálního bytu 2+1 bez jistoty, startovacího bytu 1+2 s jistotou,
startovacího 1+1 s jistotou, 1+0 s dluhem, startovací 1+2 s dluhem a bytu 1+1 zvláštního určení.* 

Počet zájemců o každý byt se každý měsíc zvyšuje. 
Například o byt 1+2 se tentokrát zajímalo 15 zájemců a o byt 2+kk dokonce 17!
Pro členy BK není snadné vybrat toho nejpotřebnějšího zájemce. Jednak proto, že zájemci neuvádějí na žádosti správně svoje údaje
a jak pracovníci Bytového hospodářství, tak členové komise musí údaje ověřovat. Za tuto snahu jim patří velký dík.

Otázkou je, proč lidé neuvádějí údaje o sobě, rodinné situaci a trvalém bydlišti správně. Jsou tak nedbalí nebo informacím
nepřikládají význam, protože výběrová kritéria pro přidělení bytu neznají?

Kontrolou stránky města lze snadno zjistit, že od 8. 2. 2019 platí **nová Pravidla města Kadaň pro hospodaření s byty** 
a nebytovými prostory v majetku města Kadaň, která představují posun oproti předchozí verzi. 
Zmizely některé kontroverzní podmínky pro přijetí žádosti na byt jako například, že žadatel nesmí mít podepsanou jinou platnou 
nájemní smlouvu v Kadani (a to ani od soukromého vlastníka). Nicméně stále platí, že vyhodnocování žadatelů o obecní byt nebo zájemců 
o byt s dluhem se provádí podle zažitých, ale stále nepsaných pravidel.

**Domníváme se, že v rámci transparentnosti je nutné kritéria pro přidělování bytů stanovit a zveřejnit.** 
Jasná pravidla by pomohla členům BK při argumentaci jak k radě města, proč doporučují právě tohoto zájemce, tak vůči rozhořčeným
žadatelům, kteří se někdy domáhají vysvětlení, proč dostal byt ten a ne onen.

Proto **jsme připravili návrh pravidel**, která vycházejí z nepsaných kadaňských zvyklostí a pravidel pro přidělování obecních bytů 
v jiných městech a městských částech v ČR (např. Brno-Střed, Brno–Královo Pole, Prachatice, Cheb). 

Kriteria jsme pojali jako Přílohu 5 k platným Pravidlům pro hospodaření s byty. 
Tím chceme pomoci ke zvyšování transparentnosti a zároveň zachovat kontinuitu Pravidel a jejich srozumitelnost pro občany.
Tento návrh jsme zaslali předsedovi BK Mgr. Janu Losenickému s žádostí o projednání v BK dne 29. 4. 2019 a následně, pokud návrh BK schválí, k předložení RM dne 16. 5. 2019.
