---
layout: post
category: post
title: 3. zastupitelstvo města Kadaně
date: 2019-03-28
author: zastupitelky
authorId: jana.hladova    # uid nekoho z _people
image: posts/3zmz.png
tags:
  - Zastupitelstvo mesta
  - Hlasovani zastupitelstva
  - Zapis ze zastupitelstva
  - Zaznam 
  - ZM-Kadan
---

# Komentovaný záznam jednání 

Třetí jednání zastupitelstva obsahovalo pouze 16 bodů (i proto, že naše 4 nebyly zařazeny:(, ale rozsah materiálů, které dostáváme pouhých 7 dní předem měl přes 400 stránek! 
Je škoda, že zrovna záležitosti kolem financí v příspěvkových a dalších organizacích se více nediskutují, 
aby se maximálně podpořila snaha stovek lidí dělat ve městě co nejlepší služby pro občany.

### Bod 2) Program jednání
Jak již uvádíme v úvodu, na program zasedání nebyl zařazen bod týkající se omezení používání jednorázových plastových obalů v rámci kulturních akcí města. Návrh tedy vysvětlitla Jana Hladová ještě na začátku schůze všem zastupitelům. Bohužel vládnoucí většina bod neschválila, i přesto, že jsme měli připraveny veškerá vyjádření podporující tuto aktivitu (vyjádření Ministerstva životního prostředí - MŽP, Státního zdravotního ústavu apod.). 
Náš **návrh spočíval v nahrazení jednorázových kelímků, vratnými a znovuvyužitelnými obaly** (praktikují např. také v Klášterci, v kině Egeria) a v úpravách smluv s pořadateli akcí na území města, tak aby přednost dostali stánkaři schopní se tomuto požadavku podřídit. 
Praxe, která **již funguje v mnoha městech a je podpořená  iniciativou MŽP [#dostbyloplastu#](https://www.dostbyloplastu.cz/) - u nás zatím fungovat nebude**. Přitom vratné kelímky (opatřené logem města) by mohly být též zajímavým suvenýrem jak pro kadaňáky tak pro přespolní. Ten kdo by si kelímek (jehož cena se pohybuje mezi 40 – 50,- Kč) nechat nechtěl, má možnost ho na konci akce vrátit a obdrží zálohu zpět. Vrácené kelímky jsou po umytí opět připraveny k použití. Odpadá problém s nepořádkem a úklidem a hlavně neprodukuje se žádný zbytečný plastový odpad navíc.

### Bod 3) Interpelace 
**Požádali jsme radu města s působností valných hromad o zápisy z VH městských společností a předsedy dozorčích rad o zápisy z DR**, abychom měli představu o jejich činnosti.   
Předchozí snahy o získání informací na různých instatncíhc bohužel selhaly.   

*Mmch. změnu zasedcího pořádku v místnosti, abychom jednali v rozumném prostředí budeš řešit architekt a do půlroku snad bude výsledek.* 

### Bod 7) Dotace sportovním klubům 
Poukazovali jsme na výši některých dotací ve vztahu k velikosti členské základny a počtu dětských členů sportovního klubu. I přes argument, že u některých jsou započítány náklady na energie vyplynulo, že **neexistují žádná jednotná hodnotící kritéria, na jejichž základě se dotace přidělují.**
Samozřejmě, že náklady některých klubů jsou větší (kanoistika apod.), ale měla by se také ocenit snaha jiných klubů si získávat zdroje i jinde, a například MŠMT bychom považovali u sportu jako základní podmínku pro žádání spolufinancování od města.   

*Bylo nám vysvětleno, že takto si kluby žádají již léta a částky jsou víceméně stále se opakující a všem dostačující* 
- opravdu to tak vnímají všichni sportovci? - rádi to s kýkmoliv projednáme!   
Například o absolutní prioritě hokeje už jsme se zmínili v [komentáři 1. ZM.](https://kadan.pirati.cz/aktuality/1zmz.html)

### Bod 8) Dotace ostatním organizacím
Ptali jsme se, proč se některým žadatelům nevyhoví v požadované výši žádosti - jde v řádu o tisíce korun (proti např. milionovým dotacím na hokej apod.)? 
*Opět jsme se dověděli, že pravidla neexistují a že podle rady tato výše stač.* 
- Nerozumíme tomu, proč se například podporuje 20 tisíci z rozpočtu Kadaně akce ČEZu (sice pro děti, ale jedné z nejbohatších firem v v ČR?!) a na rozvoj místní komunitní zahrady se dá je 8 tisíc? 
- Proč se nepodpoří ples spolku Egerie (k výročí 10 let, kdy charitativně podporují ty nejpotřebnějí), ale jdou statisíce na ples sportovců a reprezentativní ples města? - k tomuto bodu jsme také zaslali připomínky a dotazy p. ředitelce KZK.
  
### Bod 11) Dotace na inovativní podnikání 
Opět jsme se ptali proč jediný bar pro mladé ve městě nebo (tolik chybějící) psychologická poradna dotaci nezíská?  

*Bohužel je pro radu a následně její většinu inovativnější nové posezení v sukrárně na náměstí.*    

Tento dotační program má podle nás mnoho nejasností, rozhodování (opět rady - koho jiného?) je subjektivní a bez pravidel, což přiznal i pan starosta. Program se bude upravovat do září 2019, tak snad bude transparentnější.

### Bod 15) Diskuze
V diskuzi jsme řešili například kácení stromů a zmínili jsme nejdenotné a nespravedlivé sankce v dotačních smlouvách města.   

Opět došlo na dotaz ředitelky MŠ Sladkovské ohledně důvodů, které nás vedly k zjišťování výše odměn ředitelů městských organizací.  
Z postoje paní ředitelky a ostatních, kteří se demonstrativně k tomuto dotazu připojili již na únorovém zastupitelstvu, bylo patrné jisté dotčení a nesouhlas s tímto požadavkem.  
Lidsky se tento postoj dá asi chápat, nicméně jeho prezentace byla hodně přehnaná, včetně jakési demonstrace odporu doprovázená povstáním všech ředitelů organizací a následným potleskem členů ODS, (mimochodem v zastupitelstvu a radě sedí hned několik ředitelů, což je ve srovnání s ČR velmi neobvyklé a dokonce to v některých městech kodex zastupitele omezuje).  

Náš postoj jsme se paní ředitelce opět snažily vysvětlit - **na informace, které jsme žádali, máme jako zastupitelé nárok** a nežádali jsme je proto, že bychom je chtěli jakkoliv zveřejňovat, napadat nebo jinak zneužít. Byly součástí žádosti o mnoho dalších informací, které **potřebujeme k ucelené představě, jak a s čím město hospodaří.**   
Bohužel některé z těchto informací nám dodnes (téměř po čtvrt roce) nebyly poskytnuty.    

Argument, že jde o peníze z krajského úřadu je lichý, protože jsou to stále veřejné prostředky a navíc o nich rozhoduje městská rada.  
Dokonce jsme po měsíci získali i kritéria podle kterých se mají odměny rozdělovat, ikdyž zde vyplynuly další nesrovnalosti, na které se budeme ptát dále.   

*To že kompetentní úředníci dostali pokyn nám nic nesdělovat a poté jsme také byli žádáni o jednání pouze s vedoucími odborů ...snad raději nekomentujeme a věříme, že se nebude situace opakovat.*

*Další věc, která byla ze strany těchto reprezentantů městských organizací manažersky nezvládnutá, je fakt, který si asi málokdo z nich uvědomuje. Jako veřejní činitelé, mají tito lidé ze zákona povinnost zveřejňovat své příjmy a výše odměn, pokud o ně požádá jakýkoliv občan na základě zákona o svobodném přístupu k informacím. Jsou placeni z veřejných peněz a musí počítat s tím, že mohou být kdykoliv tímto způsobem prověřeni.*  

Jsme toho názoru, že i když to není úplně příjemná stránka pozice veřejného činitele, pokud je tento přesvědčen o spravedlivosti svého ohodnocení a za svou prací si stojí, není vůbec na místě, proti poskytnutí informací o jeho výši protestovat, zvláště ne takovýmto způsobem.   


**[Jmenné hlasování z 3. zastupitelstva Kadaň]()**

[Výpis usnesení ze zápisu 3. zastupitelstva Kadaň](http://www.mesto-kadan.cz/obcan/9046/vypis-usneseni-ze-zapisu-z-3-zasedani-zastupitelstva-mesta)

**[Videozáznam z jednání 3. zastupitelstva Kadaň](https://www.youtube.com/watch?v=kP8hLFUK0a8)** 
- v obsahu záznamu naleznete časovou osu komentovaných bodů.

**Záznamy z jednání ZM Kadaň jsou pořizovány za účelem zákonného práva informovanosti občanů města.** 

Budou upraveny pouze v případě nutné ochrany osobních údajů anonymizací a budou archivovány na tomto webu po dobu funkčního období našich zastupitelů. 

Přítomní účastníci veřejného jednání ZM mají právo na podávání námitek proti takovému zpracování ve smyslu § 21 zákona o ochraně osobních údajů či podání stížnosti u dozorového úřadu.

*Pokud máte pocit, že je na záznamu něco, co by tam ze zákona být nemělo - napište nám na naše kontakty, děkujeme.*

