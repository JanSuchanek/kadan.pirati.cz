---
layout: post
category: post
title: Odměny v Kadani
date: 2019-05-03
author: Hana Vodrážková
authorId: hana.vodrazkova    # uid nekoho z _people
image: posts/odmeny.jpg
tags:
  - Informace
  - Zverejnovani 
  - Odmeny
  - Kumulace funkci
---


Spravedlivý systém?
===
---

Otázka spravedlivého rozdělování odměn vyvstala nap podzim 2018 v souvislosti s projednávanými body ZM o odměnách zastupitelů 
a námi navrhovaných (symbolických) **odměnách i nezastupitelům**, kteří vykonávají práci v komisích a výborech 
(stejnou práci jako zastupitelé, a ani těch cca 100 korun za jednání, nehledě na případnou potřebnou přípravu či zpracování podkladů) nedostanou. 

*Celkem jde asi o 35 osob s průměrným zapojením 1 hodinu měsíčně – tedy při našem návrhu 200,- Kč na hodinu účasti jde celkem 
o cca 85 tisíc ročně – bagatelní částka ve srovnání s dalšími výdaji na odměny – viz níže).*

Bohužel náš návrh na ocenění jejich práce nebyl přijat a zůstalo v platnosti 11 let! staré usnesení rady, že jim **může** odměnu 
přidělit předseda komise nebo výboru. 

Ikdybychom spoléhali na objektivitu jedné osoby a schopnost jejího zdůvodnění spíše mimořádných ocenění, tak jsou tu stále hodiny 
pravidelné práce (např. u sociální komise min. 10 hodin za rok) - aktivity, která je bohužel samozřejmě očekávána zdarma
(ne všichni mají nárok na refundaci prostřednictvím zaměstnavatele).

*A existují komise, kde za posledních 10 let nenavrhla "nejmenovaná" předsedkyně odměnu nikdy, protože zastává postoj - jak veřejně prohlásila na druhém ZM, že to "přece **všichni** děláme pro město“ (rozuměno ZADARMO - hlásá ta, co ročně inkasuje odměny v součtu za své funkce cca 100 tisíc Kč :()*

**Toto nepovažujeme za motivační prvek participace a je to dle nás nedůstojný a nespravedlivě nastavený systém.**

Kromě toho se v něm projevuje **výrazná kumulace funkcí radních**, kteří tak za svou vysokou výkonnost tedy pobírají další odměny
v dozorčích radách městských společností (Kabelová televize, Technické služby, Tepelné hospodářství). 

Zároveň působí většinou v manažerských pozicích a v pěti ze sedmi neuvolněných členů rady pracují právě jako ředitelé městských 
příspěvkových organizací (2. a 5. ZŠ, KZK, SZK) a předseda představenstva městské akciové společnosti (KT). 

Rozhodují tedy (v působnosti rady) vzájemně o svých odměnách a v tomto počtu radních, kterých se to týká to považujeme za **morální střet zájmů.**

Vzhledem k tomu, že nikde nebyly dostupné informace o činnosti dozorčích rad a jejich odměňování a protože jsme chtěli získat komplexní
představu, jak tento systém vlastně funguje, vyžádali jsme si přehledy odměny v DR a ředitelů PO za posledních 5 let, abychom viděli i vývoj situace. 

Když pominu peripetie a nevoli, kterou tento naprosto legitimní krok přinesl a dobu, po kterou to trvalo 
(formou odpovídání na dotazy po týdnech a mnoha vzniklých nepochopení otázek a nedorozumění kdo kde kdy a jak může žádat a odpovídat),
tak jsme ve fázi, kdy vidíme přehled odměn a kritéria podle kterých jsou přidělovány.

Bohužel **2 z 5 kritérií nemají jasně uvedené limity či koeficienty výpočtu**, tedy to vypadá, že odměny jsou finančně neomezené, jen 
v případě škol snad včas narazí na "strop" rozpočtové kapitoly odměn pro celou školu. 

Znovu jsme tedy žádali o vysvětlení některých konkrétních částek, které výrazně převyšují pomyslný průměr na osobu a čekali...
 
a **dočkali jsme se odpovědi: ANO LIMITY NEJSOU a KONEČNÉ SUMY SI ŘEŠÍ RADA = potvrzení našich podezření**, že systém odměn (je jako mnoho věcí v našem městě) pod vlivem pár lidí, kteří rozhodují subjektivně téměř o všem :(.

*K zamyšlení je i fakt, že jedním z oněch nelimitovaných kritérií je získávání sponzorských darů a mezi dárci často figurují
místní podnikatelé, kteří se zároveň podílí i na zakázkách města, o kterých opět rozhoduje rada města.*

Dále jsme zažádali dokonce již 3x o zápisy z dozorčích rad.

*Poprvé pana tajemníka – prý „zásah úplně mimo“, podruhé tedy některé předsedy DR – zase „těsně vedle“, takže dotřetice interpelací
na ZM .... a 3 měsíce bez odpovědi.* 

*(po 3 měsících zrovna byly součástí zápisů z rady, ke kterým mají zastupitelé v tomto volebním období konečně přístup,
ikdyž strohost zápisů je informovanosti často na škodu).*

Naštěstí jsme se v mezičase s některými rozumnými zainteresovanými účastníky domluvili osobně bez potíží (děkujeme!) a další podklady 
jsme získali z veřejných zdrojů (které jsou bohužel dostupné vždy až se zpožděním), ale pro hrubou představu o činnosti DR nám to musí stačit.

**Bohužel z toho ale opět nevyplývá, že by celý systém byl nastavený spravedlivě.**

Za cca 4 setkání ročně členové DR pobírají tisícové částky měsíčně, pravděpodobně i bez ohledu na (ne)účast či porovnání aktivity 
či zodpovědnosti (např. u předsedů apod.). 

*Celkem jde o téměř o 500 tisíc ročně!*

Ze všeho výše uvedeného snad zřejmé, že nikdo nechce posuzovat výši odměn jednotlivých osob, natož pak ředitelů ostatních PO, 
které nefigurují nikde ve výše jmenovaných funkcích. 

Ale je pochopitelné, že pro ověření správného nastavení systému odměňování „práce v samosprávě“ v Kadani je nezbytný celkový přehled, 
zvlášť když jsou v něm výrazně exponováni spolustraníci vládnoucí koalice.

V  situaci, kdy o všem rozhoduje 9 členů rady a ze 7 neuvolněných členů jsou pouze 2 snad „nezávislí“ na „veřejných“ financích 
a většina z nich jsou „kolegové“ již desítku let, je kontrola jejich práce i ohodnocení více než opodstatněná a dokonce je 
**zákonnou povinností celého zastupitelstva.**

