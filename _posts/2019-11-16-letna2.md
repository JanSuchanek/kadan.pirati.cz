---
layout: post
category: post
title: Listopad   
date: 2019-11-16
author: Hana Vodrážková
authorId: hana.vodrazkova    # uid nekoho z _people
image: posts/letna2.jpg
tags:
  - MIlion chvilek
  - Letna
  - Demokracie
  - Demonstrace
---

# s Milionem chvilek na LETNÉ 2 


30 let od sametové revoluce je důvodem k oslavě - ale máme co slavit?

Ano určitě - svobodu pohybu a zatím i slova, demokracii (jakou jsme dopustili, takovou máme) i rozvoj naší republiky, trochu nerovnoměrný a v leckterých oblastech selhávající (korupce, exekuční pasti...), ale budiž - není všem dnům konec.

Protože nejsme spokojení se současným stavem, zúčastnili jsme se již druhé demonstrace na LETNÉ a ta síla 300 tisíce lidí nás velmi povzbudila do další práce pro lepší společnost.

Mikuláš Minář a jeho kolegové vyzvali všechny lidi k aktivitě, péči o svá práva, zájem o své okolí a soudržnosti.
Absolutně s tím souhlasíme a samozřejmě jsme také podepsali novou **[výzvu MCH](https://www.milionchvilek.cz).**

**PŘIDÁTE SE?!**


A ještě **jeden tip od pirátského kolegy:** nemusíte se bát a hned kandidovat do parlamentu :) ani doma smolit návrhy zákonů. Stačí jen chvilka, v Kadani jen 5x ročně 2 hodinky odpoledne, ale za 4 roky se dá zlepšit hodně!

**"Účastněte se schůzí obecního zastupitelstva.** Tam začíná politika. A vůbec nemusíte být zastupitel. Začněte tím, že **si čtěte body projednané na zastupitelstvu a snažíte se pochopit,** o čem se vůbec jedná. Co jsou problémy vaší obce. Najdete hromadu balastu, směny dvoumetrových pozemků a jiné úřední věci, ale i velká, strategická témata. Pokuste se pochopit, o co jde a zvážit výhody i nevýhody. **Přijďte na zastupitelstvo a zeptejte se. Říkejte svoje názory** na to, jak věci kolem vás mají vypadat, protože přesně tuhle zpětnou vazbu potřebujeme.

Proč?

Pro zastupitelé obce není nic smutnějšího než to, že jejich práce nikoho nezajímá a nikdo jim neřekne názor. Je těžké se zlobit na politiky, že se nic nehýbe kupředu, když to nevypadá, že by to někoho zajímalo. 

**Proč by měl zastupitel něco tlačit, když to nikoho nezajímá? **

**Proč by měl hlídat hospodaření města, když to nikoho nezajímá?**

**Proč by později neměl zadat zakázku kamarádovi, když to nikoho nezajímá?** 

**Proč by neměl dosadit do dozorčí rady příbuzného, když to nikoho nezajímá?** 

**Proč by neměl levně koupit obecní pozemek? Proč, když to nikoho nezajímá?**

Ďábel pokušení přichází na začátku. Na začátku téměř každý nastupoval do politiky s přesvědčením, že ji bude dělat čistě a až pak zjistil, že to vlastně nikoho nezajímá... 

**Ukažte, že vás zajímá, co se děje kolem vás a po jaké cestě vaši politici kráčí.**

Na našem webu najdete zápisy ze zastupitelstev a můžete si je prostudovat,
**nenutíme vám náš komentář, udělejte si svůj názor.** 

Pokud byste měli jakékoliv dotazy, ozvěte se nám.

**Jděte do toho. 
Věnujte svých pár chvilek demokracii ve svém městě, své obci - a demokracie se rozšíří všude kolem nás...**

